<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>

    <TEI xmlns="http://www.tei-c.org/ns/1.0">
        <teiHeader>
           <fileDesc>
              <titleStmt>
                 <title>P-II-19</title>
                 <respStmt>
                    <resp/>
                    <name/>
                 </respStmt>
              </titleStmt>
              <publicationStmt>
                 <p>Publication Information</p>
              </publicationStmt>
              <sourceDesc>
                 <p>Information about the source</p>
              </sourceDesc>
           </fileDesc>
        </teiHeader>
        <text><body>
  <div xml:id="p-ii-19">
    <head>
      <hi rend="bold">P, II 19</hi>
    </head>
    <p n="1"/>
    <p n="2">
      <seg xml:id="p-ii-19_2_1" n="1"> Mense marcii discedens <term ref="#gran-can">Magnus Kaam</term> de civitate <term ref="#cambalu">Cambalu</term> procedit ad campestria usque ad mare Occeanum cum falconeriis suis. </seg>
      <seg xml:id="p-ii-19_2_2" n="2"> Talis autem
         solemnitas in huiusmodi venacione servatur: egrediuntur cum illo falconerii numero
         decem milia qui falcones peregrinos et sagros habent innumeros; austures vero multos
         ac girfalcos habent circiter quingentos; hii omnes per regionem huc et illuc diffundunt
         se, et cum |43d| aves viderint, quarum ibi est maxima multitudo, laxant girfalcos,
         austures et falcones in capturam. Aves autem que capiunt pro maiori parte deferuntur
         ad regem. </seg>
      <seg xml:id="p-ii-19_2_3" n="3"> <term ref="#gran-can">Rex</term> autem personaliter procedit cum illis, sedens in pulcherrima camera ex lignis optime
         fabricata, que super quatuor elephantes est artificiose composita: foris quidem pellibus
         leonum cooperta, intus vero totaliter deaurata. Ibi tenet pro suo solatio barones
         aliquos secum et girfalcos .XII. electos; est autem camera pa‹n›nis sericeis et aureis
         cooperta. </seg>
      <seg xml:id="p-ii-19_2_4" n="4"> Iuxta elephantes qui cameram portant, multi barones et milites equitant
         qui non discedunt a rege, qui, cum vident fagianos vel grues aut aves aliunde transire,
         falconeriis qui cum rege sunt indicant, qui statim regi notificant. Ipse autem discooperiri
         faciens |44a| cameram girfalcos quos vult dimitti iubet ad aves, et ipse in lecto
         residens ludum avium intuetur. </seg>
      <seg xml:id="p-ii-19_2_5" n="5"> Insuper habet secum decem milia hominum qui in
         huiusmodi venacione bini et bini, huc et illuc, per illa campestria diffunduntur,
         quorum est officium falcones et austures ac girfalcos quo volent considerare et eis,
         si fuerit opus, succurere; vocantur autem lingua tartarica “<term ref="#toscaol">roscaor</term>”, id est “custodes”, habet vero quilibet eorum pro avibus reclamatorium et capellum
         ut aves vocare et tenere valeant, nec expedit ut ille qui avem dimisit sequatur illam,
         quoniam hii intenti sunt et sollicite ne ledantur aves aut predantur. Qui enim avi
         proximiores sunt ei, cum necesse fuerit subvenire tenentur; quelibet autem avis huiusmodi
         cuiuscumque fuerit tabulam parvulam argenteam habet ad pedem cum |44b| signo domini
         sui aut falconerii, ut si dimissa fuerit, domino suo restitui valeat; cum autem signum
         non fuerit cognitum, defertur ad baronem quemdam ad hoc officium constitutum, qui
         dicitur “<term ref="#bulangazi">bularguci</term>”, id est “custodum rerum perditarum”: omnes enim aves sibi oblatas servat fideliter
         donec a suo domino fuerit repetita, quod similiter de equis fit. </seg>
      <seg xml:id="p-ii-19_2_6" n="6"> Quicumque igitur
         equum, avem aut rem aliam in hac venacione perdiderit, recurrit ad illum et sic nichil
         ibi potest amitti; quamdiu autem ille rem tenuerit curam de ea optime haberi facit.
         Si quis vero inventam rem non statim restituerit domino suo aut officiali predicto
         habetur ut fur. </seg>
      <seg xml:id="p-ii-19_2_7" n="7"> Ille autem locum eminentiorem sibi ad manendum elegit suumque
         vexillum in eminenti ponit ut inveniri possit faciliter ab hiis qui rem perditam |44c|
         aut assignare aut repetere volunt.</seg>
    </p>
  </div>
</body>
</text>
     </TEI>