<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>

    <TEI xmlns="http://www.tei-c.org/ns/1.0">
        <teiHeader>
           <fileDesc>
              <titleStmt>
                 <title>R-III-20</title>
                 <respStmt>
                    <resp/>
                    <name/>
                 </respStmt>
              </titleStmt>
              <publicationStmt>
                 <p>Publication Information</p>
              </publicationStmt>
              <sourceDesc>
                 <p>Information about the source</p>
              </sourceDesc>
           </fileDesc>
        </teiHeader>
        <text><body xml:id="r_body">
  <div xml:id="r-iii-20" n="1">
    <head>
      <hi rend="bold">R, III 20</hi>
    </head>
    <p n="1">
      <seg xml:id="r-iii-20_1_1" n="1"> Della provincia di <term ref="#malabar">Malabar</term>. Cap. 20.</seg>
    </p>
    <p n="2">
      <seg xml:id="r-iii-20_2_1" n="1"> Partendosi dall’isola di <term ref="#zeilan">Zeilan</term>, et navigando verso ponente miglia sessanta, si trova la gran provincia di <term ref="#malabar">Malabar</term>, la qual non è isola ma terra ferma, et si chiama <term ref="#india">India Maggior</term>, per essere et la piú nobile et la piú ricca provincia che sia al mondo. </seg>
      <seg xml:id="r-iii-20_2_2" n="2"> Sono in quella quattro re, ma il principale, che è capo della provincia, si chiama
         <term ref="#senderbandi">Senderbandí</term>. </seg>
      <seg xml:id="r-iii-20_2_3" n="3"> Nel suo regno si pescano le perle, cioè che fra <term ref="#malabar">Malabar</term> et l’isola di <term ref="#zeilan">Zeilan</term> vi è un colfo o vero seno di mare, dove l’acqua non è piú alta di dieci in dodici
         passa, et in alcuni luoghi duoi passa, et pescansi in questo modo: che molti mercatanti
         fanno diverse compagnie, et hanno molte navi et barche grandi et piccole, con ancore
         per potere sorger, et menano seco huomini salariati, che sanno andare nel fondo a
         pigliar le ostriche, nelle quali sono appiccate le perle, et le portano di sopra in
         un sacchetto di rete ligato al corpo, et poi ritornano di nuovo, et quando non possono
         sostenire piú il fiato vengono suso, et stati un poco se ne descendono, et cosí fanno
         tutto il giorno. </seg>
      <seg xml:id="r-iii-20_2_4" n="4"> Et pigliansi in grandissima quantità, delle quali si fornisce quasi tutto il mondo,
         per essere la maggior parte di quelle che si pigliano in questo colfo tonde et lustri.
         </seg>
      <seg xml:id="r-iii-20_2_5" n="5"> Il luogo dove si trovano in maggior quantità dette ostriche si chiama <term ref="#betala">Betala</term>, che è sopra la terra ferma, et di lí vanno al dritto per sessanta miglia per mezzogiorno.
         </seg>
      <seg xml:id="r-iii-20_2_6" n="6"> Et essendovi in questo colfo pesci grandi che uccideriano i pescatori, però i mercatanti
         conducono alcuni incantatori di una sorte di <term ref="#bramini">Bramini</term>, quali per arte diabolica sanno constringere et stupefare i pesci, che non li fanno
         male; et perché pescano il giorno, però la sera desfanno l’incanto, temendo che alcuno
         nascosamente, senza licenza d’i mercatanti, non discenda la notte a pigliar le ostriche:
         i ladri, che temono detti pesci, non osano andarvi di notte. </seg>
      <seg xml:id="r-iii-20_2_7" n="7"> Questi incantatori sono gran maestri di saper incantare tutti gli animali, et ancho
         gli uccelli. [8] Questa pescagione |53v| comincia per tutto il mese di aprile fino a mezzo maggio,
         la qual comprano dal re, et li danno solamente la decima (e ne cava grandissima utilità),
         et alli incantatori la vigesima. [9] Finito detto tempo piú dette ostriche non si trovano, ma fanno passaggio ad un altro
         luogo, distante da questo colfo trecento et piú miglia, dove si trovano per il mese
         di settembre fino a mezzo ottobrio. [10] Di queste perle, oltre la decima che danno i mercatanti, il re vuol tutte quelle
         che sono grosse et tonde, et le paga cortesemente, sí che tutti gliele portano volentieri.
         [11] Il popolo di questa provincia in ogni tempo va nudo, eccetto che (come è detto) si
         coprono le parti vergognose con un drappo, et il re similmente va come gli altri:
         vero è ch’ei porta alcune cose per honorificentia regale, cioè a torno il collo una
         collana piena di pietre preciose, zafiri, smeraldi et rubini, che vagliono un gran
         thesoro; li pende al collo anchor un cordone di seda sottile che discende fin al petto,
         nel quale sono cento et quattro perle grosse et belle et rubini, che sono di grande
         valuta. [12] Et la causa è questa, perché gli conviene ogni giorno dir cento et quattro orationi
         all’honor de’ suoi idoli, perché cosí comanda la lor legge et cosí osservarono i re
         suoi predecessori. [13] La oratione che dicono ogni giorno sono queste parole: «Pacauca, Pacauca, Pacauca»,
         et le dicono cento et quattro volte. [14] Item porta alle braccia in tre luoghi braccialetti d’oro ornati di perle et gioie,
         et alle gambe in tre luoghi centole d’oro, tutte coperte di perle et gioie, et sopra
         i diti d’i piedi et delle mani, che è cosa maravigliosa da vedere, né che stimare
         si potesse la valuta: ma a questo re è facile, nascendo tutte le gioie et perle nel
         suo regno. [15] Questo re ha ben mille concubine et mogli, perché, subito ch’ei vede una bella donna,
         la vuol per sé: et per questo tolse la moglie che era di suo fratello, qual, per essere
         huomo prudente et savio, sostenne la cosa in pace et non fece altro scandalo, anchor
         che molte volte fusse in procinto di farli guerra; ma sua madre li mostrava le mammelle,
         dicendogli: «Se farete scandalo intra voi, mi taglierò le mammelle che vi hanno nudrito»,
         et cosí rimaneva la questione. [16] Ha anchora questo re molti cavallieri et gentilhuomini, che si chiamano fedeli del
         re in questo mondo et nell’altro. [17] Questi servono al re nella corte, et cavalcano con lui standoli sempre appresso,
         et come va il re questi l’accompagnano, et hanno gran dominio in tutto il regno. [18] Quando el muore, si abbruccia il suo corpo: allhora tutti questi suoi fedeli si gettano
         volontariamente lor medemi nel fuogo et si abbrucciano, per causa d’accompagnarlo
         nell’altro mondo. [19] In questo regno è anchora tal consuetudine, che quando muore il re i suoi figliuoli
         che succedono non tocchano il thesoro di quello, perché dicono che saria sua vergogna
         che, succedendo in tutto il regno, lui fosse cosí vile et da poco che ’l non se ne
         sapesse acquistare un altro simile: et però è opinione che si conservi infiniti thesori
         nel palazzo del re, per memoria degli altri passati. [20] In questo reame non nascono cavalli, et per questa causa il re di <term ref="#malabar">Malabar</term> et gli altri quattro re suoi fratelli consumano et spendono ogni anno molti danari
         in quelli, perché ne comprano dalli mercatanti di <term ref="#ormus">Ormus</term>, <term ref="#dulfar">Diufar</term>, <term ref="#erginul">Pecher</term> et <term ref="#adem">Adem</term>, et di altre provincie, che glieli conducono: et si fanno ricchi, perché gliene vendono
         di do et cinquemila per cinquecento <term ref="#sazzo">sazzi</term> d’oro l’uno, che vagliono cento <term ref="#marche">marche</term> d’argento; et in capo dell’anno non ne rimangono vivi trecento, perché non hanno
         chi li sappino governare, né mariscalchi che li sappino medicare, et bisogna che ogni
         anno li rinovino. [21] Ma io penso che l’aere di questa provincia non sia conforme alla natura d’i cavalli,
         perché ivi non nascono, et però non si possono conservare. [22] Li danno da mangiare carne cotta con risi, et molti altri cibi cotti, perché non
         vi nasce altra sorte di biave che risi. [23] Se una cavalla grande sarà pregna di qualche bel cavallo, non però partorisce se
         non un poledro piccolo, mal fatto et con li piedi storti, et che non è buono per cavalcare.
         [24] Si osserva in detto regno questa altra consuetudine, che quando alcuno ha commesso
         qualche delitto, per il quale si giudichi ch’ei meriti la morte, et il signore lo
         voglia far morire, allhora il condannato dice ch’egli si vuole uccidere ad honore
         et riverentia di tal idolo, et immediate tutti i suoi parenti et amici lo pongono
         sopra una cathedra, con dodici coltelli ben ammolati et taglienti, et portanlo per
         la città esclamando: «Questo valent’uomo si va ad ammazzar se medesimo per amor di
         tal idolo». [25] Et giunti al luogo dove si dee far giustizia, quel che dee morire piglia due coltelli
         et grida in alta voce: «Io m’uccido per amor di tal idolo», et subito in un colpo
         si darà due ferite nelle cosse, et dipoi due nelle braccia, due |54r| nel ventre et
         due nel petto, et cosí ficca tutti i coltelli nella sua persona, gridando ad ogni
         colpo: «Io mi uccido per amor di tal idolo». [26] Et poi che s’ha fitti tutti i coltelli nella vita, l’ultimo si ficca nel cuore, et
         subito muore. [27] Allhora i suoi parenti con grande allegrezza abbrucciano quel corpo, et la moglie
         immediate si getta nel fuogo, lasciandosi abbrucciare per amor del marito: et le donne
         che fanno questo sono molto laudate dall’altre genti, et quelle che non lo fanno sono
         vituperate et biasimate. [28] Questi del regno <term ref="#idolatri">adorano gl’idoli</term>, et per la maggior parte adorano buoi, perché dicono il bue è cosa santa, et niuno
         mangierebbe delle carni del bue per alcuna causa del mondo. [29] Ma vi è una sorte d’huomini, che si chiamano “<term ref="#gavi">gavi</term>”, i quali, benché mangino carne di bue, non però ardiscono di ucciderli, ma quando
         alcun bue muore di propria morte, o vero altrimenti, essi gavi ne mangiano, et tutti
         imbrattano le loro case de stercho de’ buoi. [30] Hanno queste genti per costume di sedere in terra sopra tapedi, et se sono dimandati
         perché ciò fanno, dicono che ’l sedere sopra la terra è cosa molto honorata, perché
         essendo noi di terra ritorneremo in terra, et niuno potrebbe mai tanto honorare la
         terra che fosse bastevole, et però non si dee dispregiarla. [31] Et questi <term ref="#gavi">gavi</term> et tutti della sua progenie sono di quelli, i predecessori de’ quali ammazzorono
         <term ref="#san-tommaso">san Tommaso</term> apostolo, et niuno delli detti potria entrare nel luogo dove è il corpo del beato
         apostolo, anchor che vi fosse portato per dieci huomini, perché detto luogo non riceve
         alcuno di loro, per la virtú di quel corpo santo. [32] In questo regno non nasce alcuna biada, se non risi et <term ref="#susimano">susimani</term>. [33] Queste genti vanno alla battaglia con lancie et scudi, et sono nude, et sono genti
         vili et da poco, senza alcuna prattica di guerra. [34] Non ammazzano bestie alcune o vero animali, ma quando vogliono mangiar carne di montoni
         o altre bestie o vero uccelli, le fanno uccidere da’ Sarraceni et da altre genti che
         non osservano i costumi et leggi loro. [35] Si lavano, cosí huomini come donne, due volte il giorno in acqua tutto il corpo,
         cioè la mattina et la sera, altrimenti non mangiariano né beveriano, se prima non
         fussero lavati: et quello che non si lavasse due volte il giorno saria tenuto come
         heretico. [36] Et è da sapere che nel suo mangiare adoperano solamente la mano destra, né toccariano
         cibo alcuno con la mano sinistra, et tutte le cose monde et belle operano et toccano
         con la mano destra, perché l’officio della mano sinistra è solamente circa le cose
         necessarie brutte et immonde, come saria far nette le parti vergognose et altre cose
         simili a queste. [37] Item bevono solamente con boccali, et ciascuno col suo, né alcuno beveria con il
         boccale d’un altro, et quando bevono non si mettono il boccale alla bocca, ma lo tengono
         elevato in alto et gettansi il vino in bocca, né toccariano il boccale con la bocca
         per alcuno modo, né dariano bere con quei boccali ad alcun forestiere; ma, se il forestiero
         non haverà vaso proprio da bere, essi gli gettano del vino intra le mani et egli berà
         con quelle, adoperando le mani in luogo d’una tazza. [38] In questo regno si fa grandissima et diligente giustitia di cadauno maleficio; et
         de’ debiti si osserva tal ordine appresso di loro: se alcun debitore sarà piú volte
         richiesto dal suo creditore, et ei vada con promissioni differendo di giorno in giorno,
         et il creditore lo possa toccare una volta, talmente ch’ei li possa designare un circolo
         a torno, il debitore non uscirà fuor di quel circolo fin che non harà sodisfatto al
         creditore, o vero gli darà una cautione che sarà sodisfatto; altramente, uscendo fuori
         del circolo, come trasgressore della ragione et giustitia sarà punito col supplicio
         della morte. [39] Et vidde il sopradetto messer Marco nel suo ritorno a casa, essendo nel detto regno,
         che, dovendo dare il re ad un mercatante forestiero certa somma di denari, et essendo
         piú volte stà richiesto, lo menava con parole alla lunga; un giorno, cavalcando per
         la terra il re, et il mercatante trovata l’opportunità, li fece un circolo a torno,
         circuendo ancho il cavallo: il che vedendo, il re non volse con il cavallo andar piú
         oltra, né de lí si mosse fin che ’l mercatante non fu sodisfatto. [40] La qual cosa veduta dalle genti circonstanti, molto si maravigliorono, dicendo che
         giustissimo era il re, havendo ubidito alla giustitia. [41] Detti popoli si guardano grandemente da bere vino fatto de uva, et quello che ne
         bee non si riceve per testimonio, né quello che naviga per mare, perché dicono che
         chi naviga per mare è disperato, et però non lo ricevono in testimonio. [42] Non reputano che la lussuria sia peccato. [43] Et vi è cosí gran caldo che gli è una cosa mirabile, et però vanno nudi; et non hanno
         pioggia se non solamente del mese di giugno, luglio et agosto, et se ’l non fusse
         quest’acqua, che |54v| piove questi tre mesi, che dà refrigerio all’aria, non si potria
         vivere. [44] Ivi sono anchora molti savii in una scientia che si chiama fisionomia, la quale insegna
         a conoscere la proprietà et qualità degli huomini che sono buoni o cattivi: et questo
         conoscono subito che veggono l’huomo et la donna. [45] Conoscono ancho quel che significa incontrandosi in uccelli o bestie, et danno mente
         al volare degli uccelli piú di tutti gli huomini del mondo, et preveggono il bene
         et male. [46] Item per cadauno giorno della settimana hanno una hora infelice, qual chiamano choiach,
         come il giorno del lunedí l’hora di mezza terza, il giorno del martedí l’hora di terza,
         il giorno di mercoledí l’hora di nona, et cosí di tutti i giorni per tutto l’anno,
         li quali hanno descritti et determinati ne’ suoi libri; et conoscono l’hore del giorno
         al conto de’ piedi che fa l’ombra dell’huomo quando sta ritto, et si guardano in tal
         hore di far mercadi o altre facende di mercantie, perché dicono che li vengono male.
         [47] Item, quando nasce alcun fanciullo o fanciulla in questo regno, subito il padre o
         la madre fanno metter in scritto il giorno della sua natività et della luna il mese
         et l’hora: et questo fanno perché esercitano tutti i suoi fatti per astrologia. [48] Et tutti quelli c’hanno figliuoli mascoli, subito che sono in età d’anni tredeci,
         li licentiano di casa, privandoli del vivere di casa, perché dicono che horamai sono
         in età di potersi acquistar il vivere, et far mercantie et guadagnare: et a cadauno
         danno venti o ventiquattro <term ref="#grosso">grossi</term>, o vero moneta di tanta valuta. [49] Questi fanciulli non cessano tutto il giorno correre hor qua hor là, comprando una
         cosa et dipoi vendendola; et al tempo che si pescano le perle corrono alli porti,
         et comprano dalli pescatori et da altri cinque o sei perle, secondo che possono, et
         portanli alli mercatanti che stanno nelle case per paura del sole, dicendoli: «A me
         costano tanto, datemi quello che vi piace di guadagno», et essi li danno qualche cosa
         di guadagno, oltra il prezzo che sono costate loro. [50] Et cosí si essercitano in molte altre cose, facendosi ottimi et sottilissimi mercatanti,
         et dapoi portano a casa delle lor madri le cose necessarie, et esse le cocinano et
         apparecchiano, ma non mangiano cosa alcuna a spese de’ padri loro. [51] Item in questo regno et per tutta l’<term ref="#india">India</term> tutte le bestie et uccelli sono diversi dalli nostri, eccetto le quaglie, le quali
         si assomigliano alle nostre; ma tutte l’altre cose sono diverse da quelle che habbiamo
         noi. [52] Hanno pipistrelli grandi come sono <term ref="#astorre">astorri</term>, et gli <term ref="#astorre">astorri</term> negri come corbi, et molto maggiori de’ nostri, et volano velocemente et prendono
         uccelli. [53] Hanno anchora molti idoli ne’ suoi monasterii, di forma di maschio et di femmina,
         alli quali i padri et le madri offeriscono le figliuole; et quando l’hanno offerte,
         ogni volta che li monachi di quel monasterio ricercano che le venghino a dar sollazzo
         agl’idoli, subito vanno, et cantano et suonano faccendo gran festa: et dette donzelle
         sono in gran quantità et con gran compagnie, et portano molte volte la settimana a
         mangiare agl’idoli alli quali sono offerte, et dicono che gl’idoli mangiano, et apparecchianli
         la tavola avanti di loro, con tutte le vettovaglie c’hanno portato, et lascianla apparecchiata
         per il spatio d’una buona hora, sonando et cantando continuamente et faccendo gran
         sollazzo, qual dura tanto quanto un gentilhuomo potria disinare a suo commodo. [54] Dicono allhora le donzelle che gli spiriti degl’idoli hanno mangiato ogni cosa, et
         loro poi si pongono a mangiare atorno gl’idoli, et dipoi ritornano a casa sua. [55] Et la causa perché le fanno venire a fare queste feste è perché dicono i monachi
         che ’l dio è turbato et adirato con la dea, né si congiungono l’un con l’altro né
         si parlano, et che, se non faranno pace, tutte le facende loro andranno di male in
         peggio et non vi daranno la benedittione et gratia sua: et però fanno venir le dette
         donzelle al modo sopradetto, tutte nude, eccetto che si coprono la natura, et che
         cantino avanti il dio et la dea. [56] Et hanno opinione quelle genti che ’l dio molte volte si solaccia con quella, et
         che si congiungano insieme. [57] Gli huomini hanno le loro lettiere di canne leggerissime, et con tale artificio che,
         quando vi sono dentro et vogliono dormire, si tirano con corde presso al solaro et
         ivi si fermano. [58] Questo fanno per schifare le tarantole, le quali mordono grandemente, et per schifare
         i pulici et altri vermenezzi, et per pigliare il vento, per mitigare il gran caldo
         che regna in quelle bande. [59] La qual cosa non fanno tutti, ma solamente i nobili et grandi, però che gli altri
         dormono in su le strade. [60] In la provincia detta di <term ref="#malabar">Malabar</term> vi è il corpo del glorioso messer <term ref="#san-tommaso">san Tommaso</term> apostolo, che ivi sostenne il martirio: et è in una piccola città, alla qual vanno
         pochi mercatanti, per non |55r| essere luogo a loro proposito; ma vi vanno infiniti
         christiani et Sarraceni per devozione, perché dicono ch’egli fu gran propheta, et
         lo chiamano “<term ref="#anania">anania</term>”, cioè “huomo santo”. [61] Et li christiani che vanno a questa devotione togliono della terra di quel luogo
         dove egli fu ucciso, la qual è rossa, et portanla seco con riverentia, et spesso fanno
         miracoli, perché, distemperata in acqua, la danno a bere agli ammalati et guariscono
         di diverse infermità. [62] Et nell’anno del Signore 1288 un gran principe di quella terra, nel tempo che si
         raccogliono le biade, havea raccolto grandissima quantità di risi, et non havendo
         case a bastanza dove potesse riponerli, li parve di metterli nelle case della chiesa
         di <term ref="#san-tommaso">San Tommaso</term>, contra volontà delle guardie di quelle, quali pregavano che non dovesse occupare
         le case dove alloggiavano li peregrini che venivano a visitare il corpo di quel glorioso
         santo; ma lui, ostinato, glieli fece mettere. [63] Hor la notte seguente questo santo apostolo apparve in visione al principe, tenendo
         una lancetta in mano, et ponendogliela sopra la gola li disse: «Se non svoderai le
         case che m’hai occupato, io ti farò malamente morire». [64] Il principe, svegliatosi tutto tremante, immediate fece far quanto gli era stato
         comandato, et disse publicamente a tutti come l’havea veduto in visione detto apostolo.
         [65] Et molti altri miracoli tutto il giorno si veggono, per intercessione di questo beato
         apostolo. [66] I christiani che custodiscono detta chiesa hanno molti arbori che fanno le <term ref="#noci-dindia">noci d’India</term> che habbiamo scritto di sopra, quali li danno il vivere, et pagano ad un di questi
         re fratelli un grosso ogni mese per arbore. [67] Dicono che quel santissimo apostolo fu morto in questo modo, che essendo lui in un
         romitorio in horatione, vi erano intorno molti pavoni, de’ quali quelle contrade sono
         tutte ripiene: un idolatro della generatione d’i <term ref="#gavi">gavi</term> detti di sopra, passando per ivi né vedendo detto santo, tirò con una saetta ad un
         pavone, la qual andò a ferire nel costato di quel santissimo apostolo, qual, sentendosi
         ferito, referendo gratia al nostro Signor Dio rese l’anima a quello. [68] In detta provincia di <term ref="#malabar">Malabar</term> gli habitanti sono negri, ma non nascono cosí come essi si fanno con artificio, perché
         reputano la negrezza per gran beltà, et però ogni giorno ungano li fanciullini tre
         volte con olio di <term ref="#susimano">susimani</term>. [69] Li <term ref="#idolatri">idolatri</term> di questa provincia fanno le imagini delli suoi idoli tutte nere, et dipingono il
         diavolo bianco, dicendo che tutti li demoni sono bianchi. [70] Et quelli che adorano il bue, come vanno a combattere, portano seco del pelo del
         bue salvatico, et li cavallieri legano del detto pelo alle crene del cavallo, tenendolo
         che il sia di tanta santità et virtú che cadauno che l’ha sopra di sé sia sicuro da
         ogni pericolo: et per questa causa i peli de’ buoi salvatichi vagliono assai danari
         in quelle parti.</seg>
    </p>
  </div>
</body>
</text>
     </TEI>