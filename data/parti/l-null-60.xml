<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>

    <TEI xmlns="http://www.tei-c.org/ns/1.0">
        <teiHeader>
           <fileDesc>
              <titleStmt>
                 <title>L-NULL-60</title>
                 <respStmt>
                    <resp/>
                    <name/>
                 </respStmt>
              </titleStmt>
              <publicationStmt>
                 <p>Publication Information</p>
              </publicationStmt>
              <sourceDesc>
                 <p>Information about the source</p>
              </sourceDesc>
           </fileDesc>
        </teiHeader>
        <text><body>
  <div xml:id="l-null-60">
    <head corresp="#l_body">
      <hi rend="bold">L, 60 </hi>
    </head>
    <p n="1"/>
    <p n="2">
      <seg xml:id="l-null-60_2_1" n="1"> <term ref="#tartari">Tartarorum</term> diversi sunt mores et consuetudines. Manent enim in yeme in planiciebus et in locis
         calidis, ubi sit herba et pascua bona; estate vero ad frigidioria se transferunt,
         in montibus et vallibus ubi habeant aquas et pascua pro eorum bestiis conservandis.
         </seg>
      <seg xml:id="l-null-60_2_2" n="2"> Domunculas habent ex parv‹is› lignis rotundis, quas – cum necesse fuerit – cohoperiunt
         feno; ipsasque secum leviter portant, et taliter ipsas ordinant quod earum porte semper
         meridiem respiciunt. </seg>
      <seg xml:id="l-null-60_2_3" n="3"> Habent ‹eciam› currus filtro nigro cohopertos, taliter ordinato
         quod si continuo plueret nichil interius lederetur; et in talibus curribus ferunt
         eorum uxores et filios. Et hos currus trahunt boves, aliquando cameli. </seg>
      <seg xml:id="l-null-60_2_4" n="4"> Mulieres
         eciam, ipse emunt et vendunt, et breviter omnia necessaria viris et famulis faciunt;
         homines autem in nullo se impediunt preter quam in exercitibus et venationibus. </seg>
      <seg xml:id="l-null-60_2_5" n="5">
         Vivunt ex carnibus et lacte; et commedunt ex quibuscumque carnibus, ita quod ex muribus
         faraonis (de quibus habent habundanter) et ex canibus et equis commedunt; et libenter
         ex equino lacte bibunt. </seg>
      <seg xml:id="l-null-60_2_6" n="6"> Uxores vero alterius nullo modo quis tangeret: habent
         enim pro turpi et inconvenienti valde; et eorum uxores sunt bone et legales viris.
         </seg>
      <seg xml:id="l-null-60_2_7" n="7"> Eor‹um› matrimonia faciunt in hunc modum. Nichil dat uxor viro, sed e converso
         vir uxori dotes exibet; et est licitum viro ad libitum uxores accipere usque ad .100.,
         dummodo ipsas manutenere possit; verumtamen pro meliori et veriori semper primam retinent.
         </seg>
      <seg xml:id="l-null-60_2_8" n="8"> Et habent plures filios omnibus aliis gentibus, quod ex uxorum multitudine provenit.
         [9] Accipiunt eciam in uxores consanguineas et uxores fratrum, dum tamen mortui fuerint;
         et quod plus est, mortuo patre, filius eius maior uxorem patris – dum tamen non fuerit
         eius mater – recipit in uxorem. [10] Et in eorum uxorationibus magnas valde celebrant
         nuptias. [11] Fides autem <term ref="#tartari">Tartarorum</term> talis existit. Habent enim deum suum quem appellant <term ref="#natigay">Nacigay</term>, ipsumque deum terrenum credunt custodientem eorum filios, bestias et segetes; et
         hunc deum faciunt ex filtro, faciuntque ei uxorem et filios. Et quilibet habet eum
         in domo sua, locantque uxorem istius dei a sinistris eius et eius filios ante eos,
         reverenturque eis valde. [12] Dum ergo commedere volunt, sumunt ex pinguiori carne
         suoque deo, uxori eius et filiis ora inungunt, et de brodio |9bis| carnium extra ostium
         domus spargunt, dicentes ex hoc eorum deum cum sua familia partem ex hiis suam habere;
         ‹et› ex tunc commedunt et bibunt. [13] Bibunt lac equarum, quod taliter conficiunt
         quod albo vino similatur; et est satis bonus potus, ipsumque “<term ref="#chemurs">chemins</term>” appellant. [14] Eorum vestimenta, scilicet divitum vel nobilium, sunt panni aurei
         et sericini, et nobiles pelles (scilicet variorum, armelinorum, vulpis et çambelinorum),
         suntque panni solempniter muniti. [15] Eorum armamenta sunt arcus et enses et macia;
         arcu tamen plus utuntur: sunt enim optimi sagittatores. Corpora vero eorum defendunt
         cum armis ex corio cocto factis; et sunt fortes, et mirabiliter valentes in armis.
         [16] Et possunt exercitus onera longo facilius aliis substinere: multociens enim ‹uno
         mense› stabunt vel ibunt absque communi cibo et vivent ex lacte eque et ex venationibus,
         et eorum equi pascentur herbis quas ex terra sument; et si necesse fuerit tota nocte
         stabunt in equis, et eorum equi continuo pascentur herbas. [17] Sunt eciam quam maxime
         suis dominis obedientes, et facilius omnibus aliis gentibus ferunt incommoda minoribusque
         expensis egent; qua de causa sunt aptissime gentes ad conquirendum regna. [18] Ordinantur
         autem ordine tali dum eorum ducunt exercitus: si sunt .cm. milites eorum dominus facit omnibus .X. capud unum, et omnibus .C. et omnibus .M.
         et omnibus .Xm. Et in tali ordine dominus principalis non se intromittit nisi cum .X., et dominus
         .Xm. non requirit eciam nisi .X.; et dominus .M. non habet quid facere nisi cum .X. et
         similiter dominus .C. non habet requirere nisi .X.; et tali ordine quilibet est suo
         capiti respondens. [19] Et congregatio .Cm. dicitur unum “tut”, et congregatio .Xm. “<term ref="#toman">thoman</term>”. [20] Et dum exercitus aliquis aliquo iverit, an‹te›cedunt eum duabus dietis .IIc. homines, totidemque sequuntur, inceduntque totidem a dextris, et similiter a sinistris.
         [21] De necessariis autem modicum secum portant, scilicet duos botacios de corio in
         quibus lac quod bibunt portant, et pignatam parvam in qua decoquunt carnes (quod si
         hac carerent, in ventribus animalium aqua plenis quemadmodum in lebetibus carnes coquunt,
         ipsasque simul et lebetes commedunt), et tendam unam parvam qua ab ymbribus se tuentur.
         [22] Quod si necesse fuerit, aliquando .X. diebus absque victualibus equitabunt et
         absque igne: vivunt enim ex sanguine quem ex venis equorum punctis sugunt; portant
         eciam lac durum ad modum paste quod aqua mixtum bibunt, dum tempus evenerit oportunum.
         [23] Cum inimicis autem taliter preliantur. Incepto proelio et aliquantulum peracto,
         omnes se vertunt in fugam, et dum fugiunt maiorem conflictum faciunt inimicis. Est
         enim eorum modus fugiendo continue sagittare, quare inimicos et eorum equos interimunt
         fugiendo; et tandem in unum coniuncti in inimicos se vertunt, et sic multociens victores
         existunt. [24] Hec dicta de moribus <term ref="#tartari">Tartarorum</term> vera sunt de veris <term ref="#tartari">Tartaris</term>: quia qui ad <term ref="#cataio">Catay</term> conversantur <term ref="#idolatri">ydolatrarum</term> moribus maxime sunt affecti fidemque suam in plurimum relinquerunt, et qui in Orientis
         partibus conversantur ad Sarracenorum consuetudines sunt reducti. [25] Utuntur autem
         iustitia in hunc modum. Si abstulerit quis aliquod de quo non immineat pena mortis,
         ipsum percussionibus condempnant; dant ergo sibi verbera .7. vel .17. vel .27. vel
         .37. et continue excrescendo per .10. secundum excessum delicti, ‹in tantum› quod
         usque ad .cvii. aliquando perveniunt; et quam plures ex verberibus huiusmodi moriuntur.
         Quod si abstulerit equum vel aliquid propter quod mortem meruerit, tunc in duas partes
         ense truncatur; verum si voluerit reddere pro male ablato novies tantum valoris eius,
         mortem effugit. [26] Quilibet facit bullare bestias eius magnas, sicut sunt equi,
         cameli, boves et similia, et sic secure eas absque custodia ire permittunt. Bestias
         vero parvas – ut arietes, capras et similia – absque bulla cum custodia servant: eorum
         enim animalia pulcra sunt valde, et magna et pinguia. [27] Est et <term ref="#tartari">Tartarorum</term> talis consuetudo: contrahunt enim parentelam de mortuis hoc modo. Habebit quis filium
         mortuum, alter filiam: tunc convenient de matrimonio, simulque dabit unus alteri hic
         mortuum ille mortuam, facientque ex hoc confici instrumentum quod igne cremabunt;
         et fumum inde exeuntem dicunt ire in alium mundum, et hoc matrimonium denunciare mortuis,
         et quod exinde mortuus ille et mortua tamquam uxor et vir in alieno mundo se tractant.
         Faciunt eciam depingere et designare in cartis homines in modum servorum et equos
         et alia ‹animalia›, et pannos et monetam et alia quam plura, que omnia igne comburunt,
         dicentes quod eorum filii (scilicet sponsus et sponsa) mortui tot et tanta in alieno
         mundo habebunt. [28] Et de huiusmodi matrimonio faciunt magnas nuptias, expaduntque
         de cibariis circumquaque per terram, dicentes has res sic per terram exspansas suis
         sponsis in alieno presentari mundo. [29] Et ex hinc qui talem contrahunt parentelam
         pro parentibus directe se tractant, ac si sponsis viventibus factum foret. [30] Hiis
         ergo relictis, ad loca ubi primo eramus in |10| maxima planicie revertamur.</seg>
    </p>
  </div>
</body>
</text>
     </TEI>