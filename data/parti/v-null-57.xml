<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>

    <TEI xmlns="http://www.tei-c.org/ns/1.0">
        <teiHeader>
           <fileDesc>
              <titleStmt>
                 <title>V-NULL-57</title>
                 <respStmt>
                    <resp/>
                    <name/>
                 </respStmt>
              </titleStmt>
              <publicationStmt>
                 <p>Publication Information</p>
              </publicationStmt>
              <sourceDesc>
                 <p>Information about the source</p>
              </sourceDesc>
           </fileDesc>
        </teiHeader>
        <text><body>
  <div xml:id="v-null-57">
    <head corresp="#v_body">
      <hi rend="bold">V, 57</hi>
    </head>
    <p n="1"/>
    <p n="2">
      <seg xml:id="v-null-57_2_1" n="1"> ‹Q›uando el se parte da <term ref="#carazan">Chataian</term> vasse per ponente zinque zornade et trovasse una provinzia la qualle sono chiamata
         <term ref="#cardandan">Chardadan</term>. </seg>
      <seg xml:id="v-null-57_2_2" n="2"> La zente de quella <term ref="#idolatri">adora le idolle</term>, et la zitade maistra de quella provinzia sono chiamata <term ref="#mare-oceano">*Ozian</term>; la zente dela quale àno i denti d’oro, zoè che tuti i soi denti sono choverti d’oro,
         che i fano far una forma d’oro a muodo dei suo’ denti, et chon quela forma i choverzeno
         i suo’ denti: et chussì fano quelli deli suo’ dei, chussì quelli de soto chomo queli
         de sora; et questo fano i omeni et non le femene. </seg>
      <seg xml:id="v-null-57_2_3" n="3"> I omeni tuti sonno chavallieri
         segondo la lor uxanza; et non fano mai altro, andando in exerzito chomo andar oxelando
         e chazando. </seg>
      <seg xml:id="v-null-57_2_4" n="4"> Le done li fano tute chosse, et i omeni li qualli i piano non i retien
         per suo’ servi, ma fano li suo’ bexogni chon le suo’ moier. |70v| </seg>
      <seg xml:id="v-null-57_2_5" n="5"> Et quando le
         moier àno partorido, el fio involzeno in pani; et el marido di quela entra in lo leto
         et zaxe quaranta dì, ch’el non se lieva de leto se no per so bexogno; et tuti i suo’
         parenti et amixi lo vano a veder, et sì i fano galder et solazar: et questo fano per
         lor uxanza; subito quando la dona àno parturido se leva di leto et fano tuti i servixi
         de chaxa, et serve el suo’ signor in lo leto. </seg>
      <seg xml:id="v-null-57_2_6" n="6"> Et manzano de tute charne, chussì
         chrude chomo chote; et manzano sorgo chon altre chosse, segondo la lor uxanza; et
         beveno vin il qualle se fano de sorgo chon bone spezie, lo qual sono molto bon. </seg>
      <seg xml:id="v-null-57_2_7" n="7">
         La moneda de quelli sono horo, et spendesse porzelane; et dano uno sazo d’oro per
         zinque d’arzento: et questo adevien perché i nonn à arzenti; et zinque mexi de zornade
         i marchadanti vano lì chon molto arzento, et sì barata chon quelle zente, et dano
         zinque sazi d’arzento per uno d’oro: et questi marchadanti fano gran guadagno. </seg>
      <seg xml:id="v-null-57_2_8" n="8">
         Et queste zente ‹non› àno i suo’ tenpli et adorano el mazor de chaxa; et non àno letere
         et non fano alguna schritura, perché i sono nassudi in luogo molto salvadego, in boschi,
         in chanpagne et in montagne, per li qual i non puol aver alguna praticha del mondo.
         [9] Et sono aiere molto choroto, et alguno forestier non puol schanpar. [10] Et quando
         uno à da far chon l’altro i tien uno puocho de legno quadro e tondo, e tien la mità
         per lui, l’altra mità dano a cholui chon chi l’à da far; et fano alguni do tochi,
         o tre, over quatro; et quando algun die’ pagar i dà la mitade, et l’altra mità i salva
         |71r| loro, et puo’ quando i àno pagado i se la fa dar indriedo. [11] Et tute queste
         provinzie non àno algun miedego, zoè Charavian, <term ref="#vociam">Vonoran</term> e <term ref="#iaci">Ziache</term>; ma quando i sono infermi i fano vegnir i lor miedegi, zoè inchantadori de diavoli
         et queli che tien le idole. [12] Et quando questi miedegi sono vegnudi, li infermi
         dixeno la infermitade la qual i àno, et li miedegi subito chomenza a sonar i stormenti;
         et sonano tanto infina che uno di lor chaza in tera, hover sopra i·leto, et àno la
         bocha granda et par ch’el sia morto: et questo perché el diavolo sono inel suo’ chorpo,
         et chussì roman che par morto. [13] Et quando i altri medegi vedeno che uno de quelli
         chazeno al muodo ve ò dito, chomenza a dir et chomandar l’infirmitade, et quello amalado
         a cholui responde el tal spirito lo à tochado, che lui li à fato qualche despiaxer.
         [14] I medegi dixe: «Nui te pregamo che tu i perdoni, che tuto el sangue restorerà
         zo e dè la vendeta de altre chose le qual tu vole», [15] Et quando questi medegi àno
         dito molte chosse pregando el spirito el qualle sono nel chorpo di quelo che sono
         chaschado, che li diga se l’amalado die’ morire in quela suo’ malatia, responde questo
         amalado: «Ò tanto ofexo questo spirito, che ’l spirito non vuol perdonar per alguna
         chaxon del mondo». [16] Et questa risposta àno queli che sono per morir. [17] Et se
         l’infermo sono per schanpar, el spirito responde che sono innel chapo del’amalado,
         et dixeno se l’infermo se vole liberar toia do moltoni hover tre, ‹…› molto chare
         e bone; et dixeno che i moltoni dieno aver i chavi intriegi, over altramente ordenano;
         et dixe |71v| che i faza sachrifizio a tal idolo e a tal spirito, che là sono tanti
         magi, et sono quelli che àno i spiriti e idole; et fano gran laude e festa a tal idolo.
         [18] Et quando questi àno questa risposta, i amixi del’amalado de subito fano tuto
         quello che quel mago dixe, et tuono i moltoni chussì fati, et fano i brievi, tanti
         quanti i àno dito; et olzideno i moltoni, et sì tuol del sangue ad onor e sachrifizio
         del tal spirito. [19] Dapuo’ fano chuoxer el molton in chaxa; et se l’infermo viverà
         vieno tanti magi e tante done; et quando tute sono vegnude i chomenzano a trepar,
         a sonar e a chantar le laude dî spiriti, et sì spandeno de quelle charne e de queli
         brodi chon inzenso e legno aloe, et vano inzensando de qua e de là; et fano gran luminaria,
         et quando i àno fato chussì per un’ora, uno de quelli chaze al modo ho dito di sopra,
         et i altri domanda s’el è perdonado al’infermo e s’el è deliberado; el qualle talvolta
         responde e dixe che no, e anchora che li ’l faza vegiar, che i sarà perdonado; et
         i fano inchontinente quelo i dixe el spirito. [20] Et quando sono fate tute chosse
         ch’el à chomandado, i àno risposta che tosto el serà liberado: allora i se spande
         dela vissera de brichus et fano gran luminaria et inzenso, et dixeno che li spiriti
         àno abudo parte de queli umagi li qualli àno anchora. [21] E possa manzano i moltoni
         e beveno chon gran festa ed alegreza, dapuo’ zaschaduno torna ala suo’ chaxa. [22]
         Et quando tute queste chosse sono fate, subito l’infermo muor o guarisse. [23] Or
         abiamo dito i chostumi e l’uxanza de questa zente et chomo questi magi sano inchantar
         i spiriti |72r| de questa zente; or lasseremo de questa provinzia e diremo de altre
         chosse chomo poreti aldir, le qual molto ve piazerano.</seg>
    </p>
  </div>
</body>
</text>
     </TEI>