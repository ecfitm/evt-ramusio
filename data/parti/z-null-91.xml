<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>

    <TEI xmlns="http://www.tei-c.org/ns/1.0">
        <teiHeader>
           <fileDesc>
              <titleStmt>
                 <title>Z-NULL-91</title>
                 <respStmt>
                    <resp/>
                    <name/>
                 </respStmt>
              </titleStmt>
              <publicationStmt>
                 <p>Publication Information</p>
              </publicationStmt>
              <sourceDesc>
                 <p>Information about the source</p>
              </sourceDesc>
           </fileDesc>
        </teiHeader>
        <text><body>
  <div xml:id="z-null-91">
    <head corresp="#z_body">
      <hi rend="bold">Z, 91</hi>
    </head>
    <p n="1"/>
    <p n="2">
      <seg xml:id="z-null-91_2_1" n="1"> Postquam naravimus de tot provinciis et teris, prout |53v| superius audivistis,
         dimitemus ergo de illarum materia et incipiemus intrare in <term ref="#india">Indiam</term> causa referendi omnia mirabilia que ibi sunt. </seg>
      <seg xml:id="z-null-91_2_2" n="2"> Et primo narabimus de esse navium
         mercatorum euntium et redeuntium de <term ref="#india">India</term>. </seg>
      <seg xml:id="z-null-91_2_3" n="3"> Sunt enim naves ille taliter ordinate. </seg>
      <seg xml:id="z-null-91_2_4" n="4"> Primo noveritis quod constructe sunt
         de ligno abietis et çapini; et habent coperturam unam pro qualibet. </seg>
      <seg xml:id="z-null-91_2_5" n="5"> Et super coperturam,
         sunt in aliquibus plures .LX. cameris et in aliquibus pauciores, secundum quod naves
         su‹n›t maiores et minores; et in singulis cameris potest unus mercator ad suum comodum
         permanere. </seg>
      <seg xml:id="z-null-91_2_6" n="6"> Habent unum amplustre et arbores quatuor, et multociens addunt arbores
         duas que levantur et ponuntur quociescumque volunt. </seg>
      <seg xml:id="z-null-91_2_7" n="7"> Habent insuper alique naves,
         videlicet que maiores sunt, bene tresdecim colcos, id est divisiones, ab interiori
         parte, cum firmis aseribus factos simul incastratis; itaque, si accidat navem casu
         fortuito in aliquo loco frangi, videlicet quod aut feriat in saxo aut cete piscis,
         propter escam in eam percuciens, ipsam frangat – quod sepe contingit: nam, dum navis
         in nocte navigans aquam faciens inundare prope cete transeat, cete, videns aquam dum
         movetur albere, putat sibi fore cibum, et velociter progrediens, ferit in navem et
         sepe navem frangit in aliqua parte sui –, et tunc aqua, intrans per fracturam, discurit
         ad sintinam, que nunquam permanet aliquibus ocupata. </seg>
      <seg xml:id="z-null-91_2_8" n="8"> Et tunc inveniunt marinarii
         in qua parte fracta sit navis. |54r| [9] Et tunc colcus vacuatur in alios qui illi
         fracture responde‹n›t: nam aqua non valet de uno colco ad alium pertransire, tam sunt
         fortiter intraclusi. [10] Et tunc aptant ibi navim et mercimonia evacuata ibi reponunt.
         [11] Naves vero taliter sunt clavate: nam omnes sunt duple, videlicet quod habent
         tabulas duas una supra aliam circumcirca ipsas. [12] Et sunt calcate intus et extra,
         et sunt bene clavate cum clavis fereis. [13] Inpegolate non sunt, quia non habent
         picem, sed taliter ipsas ungunt. [14] Accipiunt calcem et canapum, quod minutim incidunt,
         et pistant simul omnia ista cum quodam oleo arboris mixta. [15] Et posquam ista tria
         simul pistata sunt, simul se retinent ad modum visci; et de istis ungunt naves, et
         valet melius quam pix. [16] Iste quoque naves requirunt alique marinarios trecentos,
         alique ducentos, alique .CL., alique plures alique pauciores secundum quod naves sunt
         maiores et minores. [17] Ipse quoque multo maius portant pondus quam nostrates. [18]
         Et iam tempore preterito erant naves maiores quam sint nunc ad presens, quia maris
         inpetus insulas taliter in pluribus locis dirupit quod aqua non inveniebatur in multis
         locis suficiens navibus illis tam grandibus. [19] Quare sunt facte nunc minores. [20]
         Ducuntur quidem cum remigibus, et cum quolibet remige vogant quatuor vogatores. [21]
         Ittem naves iste maiores secum ducunt duas et tres minores, quarum alique ducuntur
         a .LX. marinariis, alique a .LXXX., alique a .C., que multas |54v| mercationes portant.
         [22] Et iste minores sepius iuvant trahere maiores cum funibus, id est sartiis, quando
         remigiis ducuntur, et etiam cum ducuntur velis, si ventus regnet aliquantulum ex traverso,
         quia minores precedunt maiorem et ligate cum funibus trahunt ipsam. [23] Sed si ventus
         spiret ex directo non: nam vela maioris navis impedirent ne ventus feriret in vela
         minorum, et sic maior supracederet minores. [24] Item ducunt iste naves batellos parvos
         bene decem, propter ancoram, et causa capiendi de piscibus, et faciendi servitia queque
         navis; et omnes istos batellos navis ducit iuxta se ligatos per aquam. [25] Et quando
         navis debet aptari – et navigaverit uno anno vel pluri et reparatione indigeat –,
         taliter ipsam aptant. [26] Affigunt itaque, circumcirqua navim, tabulam unam supra
         predictas duas priores, ita quod sunt tres; et calcant ipsas et ungunt. [27] Et hec
         aptatio quam faciunt. [28] Ad aliam vero aptationem, aliam afigunt tabulam, sic procedendo
         de reparatione ad reparationem usque ad numerum sex tabularum. [29] Et abinde navis
         contempnitur nec amplius cum ipsa navigatur per mare. [30] Dicemus itaque vobis qualiter,
         quando navis aliqua debet iter pergere, experitur utrum in illo itinere negotia sibi
         succedant prospera vel adversa. [31] Homines vero navis habebunt unam cratem, id est
         unum graditium, de viminibus; et in quolibet angulo et latere ipsius cratis erit ligata
         una funis, ita quod erunt |55r| octo funes, et omnes ligate erunt ab alio capite cum
         una sartia longa. [32] Item invenient aliquem stultum vel ebrium, et ipsum ligabunt
         super cratem, quia nullus sapiens nec sincerus ad periculum illud se exponeret. [33]
         Et hoc fit quando ventus regnat intensus. [34] Ipsi quidem errigunt cratem in opositum
         venti, et ventus cratem elevat et portat ipsam in altum. [35] Et homines per sartiam
         longam tenent. [36] Et si cratis, dum est in aere, versus cursum venti declinet, ipsi
         aliquantulum sartia‹m› ad se trahunt, et tunc cratis erigitur; et ipsi sartie cedunt,
         et cratis ascendit. [37] Et si iterum declinet, tanto sartiam trahunt donec cratis
         erigitur et ascendit, et ipsi sartie cedunt; ita quod, per hunc modum, tantum ascenderet
         quod videri non posset, dummodo foret sartia tam longa. [38] Per hunc modum experientia
         ista fit, videlicet quod, si cratis directe asendens tendat in altum, dicunt quod
         navis, pro qua illa experientia facta erit, iter faciet expeditum et prosperum; et
         ad illam omnes mercatores concurunt causa nauliçandi et eundi cum ea. [39] Et si cratis
         ascendere non valuerit, in navem, pro qua expertum fuit, nullus mercator volet intrare,
         quia dicunt quod iter suum perficere non posset et sibi incumberent multa mala. [40]
         Quare navis illa in portu remanet illo ano. [41] Nunc diximus de navibus in quibus
         mercatores in Indiam vadunt et redeunt. [42] Nunc dicemus de <term ref="#india">Yndia</term>. [43] Sed tamen prius dicere volumus de quibusdam insulis existentibus in <term ref="#mare-oceano">Mari Occeano</term>, ubi sumus ad presens.</seg>
    </p>
  </div>
</body>
</text>
     </TEI>