<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>

    <TEI xmlns="http://www.tei-c.org/ns/1.0">
        <teiHeader>
           <fileDesc>
              <titleStmt>
                 <title>Z-NULL-107</title>
                 <respStmt>
                    <resp/>
                    <name/>
                 </respStmt>
              </titleStmt>
              <publicationStmt>
                 <p>Publication Information</p>
              </publicationStmt>
              <sourceDesc>
                 <p>Information about the source</p>
              </sourceDesc>
           </fileDesc>
        </teiHeader>
        <text><body>
  <div xml:id="z-null-107">
    <head corresp="#z_body">
      <hi rend="bold">Z, 107</hi>
    </head>
    <p n="1"/>
    <p n="2">
      <seg xml:id="z-null-107_2_1" n="1"> Cum vero discedendo ab insula <term ref="#zeilan">Seylan</term> itum est versus ponentem circa miliaria sexaginta, |67v| invenitur magna provincia
         <term ref="#malabar">Maabar</term>, que nuncupatur <term ref="#india">India Maior</term>, videlicet nobilior <term ref="#india">India</term> que sit. </seg>
      <seg xml:id="z-null-107_2_2" n="2"> In ista quidem provincia quatuor reges sunt, omnes fratres germani;
         et de singulis per se dicemus. </seg>
      <seg xml:id="z-null-107_2_3" n="3"> Et pro certto noveritis quod provincia ista est
         nob‹i›lior et ditior aliqua que reperiatur in mundo. </seg>
      <seg xml:id="z-null-107_2_4" n="4"> Et dicemus qualiter. </seg>
      <seg xml:id="z-null-107_2_5" n="5">
         In capite vero huius provincie permanet unus istorum fratrum, nomine <term ref="#senderbandi">Sender Bandi Devar</term>, qui principalis est et maior. </seg>
      <seg xml:id="z-null-107_2_6" n="6"> In isto suo regno inveniuntur perule multum grosse,
         et pulcre et bone. </seg>
      <seg xml:id="z-null-107_2_7" n="7"> Et noveritis quod maior quantitas perularum et preciosorum
         lapidum que inveniatur, invenitur in <term ref="#malabar">Maabar</term> et <term ref="#zeilan">Seylan</term>. </seg>
      <seg xml:id="z-null-107_2_8" n="8"> Dicemus vero qualiter in isto regno lapides et perule inveniuntur. [9] Est enim
         in isto mari quidam gulfus, qui est inter insulam et terram firmam. [10] Et in toto
         isto gulfo non est aqua alta ultra decem vel duodecim passus, et in aliquibus locis
         non est alta nisi per duos passus. [11] In isto gulfo inveniuntur perule in hunc modum.
         [12] Erunt plures mercatores qui insimul facient comitivam et consortium, et accipient
         unam magnam navem, specialiter ad hoc aptam, in qua quilibet per se cameram habebit,
         sibi ydoneam et paratam, et in ea unum mastellum plenum aqua et alia oportuna. [13]
         Et multe erunt huiusmodi naves, quia multi mercatores sunt qui ad hanc piscationem
         atendunt. |68r| [14] Et omnes mercatores qui simul asociati fuerint in una navi habebunt
         plures barcas que navem trahent per gulfum. [15] Et inveniunt multos homines pretio,
         cum quibus conveniunt pro mense aprilis et dimidio mensis madii, videlicet quia tanto
         tempore et in illo durat piscatio infrascripta in dicto gulfo, in quodam loco qui
         dicitur <term ref="#betala">Bettala</term>. [16] Et intra‹n›t in mare per miliaria sexaginta; et cum ad locum pervenerint, navis
         ancoratur. [17] Et homines existentes in barchis, qui pro mercede premii veniunt,
         se submergunt in aquam per passus .IIII., et .V., usque ad .XII., secundum quod aqua
         magis et minus profunda in quolibet loco. [18] Et in fundo invenientes caperas, ipsas
         sursum adducunt; in quibus inveniuntur grose et minute perule, et de qualibet manerie.
         [19] Iste quidem capere scinduntur et in supradictis mastelis aque plenis ponuntur
         qui in navibus sunt, quia perule in carnibus istarum caperarum sunt. [20] Et dum in
         aqua mastelli permanent, carnes ille deremituntur et putrescunt, et sicut albumen
         ovi eficiuntur; que tunc supernatant et perule in fundo remanent expurgate. [21] Et
         statim cum finitur mensis aprilis et dimidium madii, finitur illa piscatio, quia non
         posunt amplius inveniri. [22] Sed transitum fatiunt per trecenta miliaria longe abinde,
         ubi inveniuntur per totum mensem septembris et dimidium octubris capere nominate.
         [23] Mercatores vero, de perulis istis sive |68v| de caperis, huiusmodi rectitudinem
         solvunt. [24] Nam regi dant decimam partem de ipsis. [25] Item decimam partem dant
         incantatori piscium, qui homines non offendant dum in aqua pro inveniendis caperis
         se submergunt. [26] Et isti qui incantant pisces in die vocantur <term ref="#bramini">braaman</term>. [27] Sed incantant ipsos de die solum: nam veneficia rumpunt in nocte. [28] Item
         isti <term ref="#bramini">abraaman</term> similiter incantare sciunt omnia animalia. [29] In toto regno sive provincia <term ref="#malabar">Maabar</term> vacant lucra sartorum: nam necessarii non sunt ibi, quoniam gentes toto tempore vadunt
         nude, excepto quod naturam coperiunt cum uno pano. [30] Et similiter vadit rex nudus,
         et solummodo coperit naturam suam. [31] Verum est quod alias res fert, quas vobis
         dicemus, ex honore regio. [32] Circa collum habet armillam unam totam plenam perulis
         magnis et lapidibus preciosis, videlicet zafiris, et rubinis et aliis lapidibus pulcris,
         ita quod valet magno thesauro. [33] Pendet etiam ad collum regis quedam corda subtillis
         de syrico, descendens per ante pectus; et in ista corda sunt centum et quatuor inter
         perulas magnas, grossas et pulcras et rubinos, qui sunt magni valoris. [34] Et dicemus
         causam quare in illa corda sunt centum et quatuor inter lapides et perulas. [35] Centum
         et quatuor ideo portat, quia ad honorem suorum ydolorum ipsum oportet singulis diebus,
         mane et sero, centum .IIII. dicere orationes. [36] Et sic ||69r| lex eorum precipit,
         quia reges predecessores sui eundem modum servarunt et isti dimiserunt observandum.
         [37] Et hec est causa quare portat ad collum centum et quatuor. [38] Oratio vero hec
         est: «Pauca, pauca, pacauca». [39] Et aliud non dicunt. [40] Item rex portat, in tribus
         locis brachiorum, bracerias aureas totas superornatas perulis et lapidibus preciosis
         magni valoris. [41] Portat etiam iste rex, in tribus locis crurium, centas aureas
         coopertas perulis et lapidibus preciosis. [42] Et per totum super pedes et digitos
         portat lapides et perulas, ita quod est mirabile ad videndum. [43] Et nullus posset
         numerum valoris dicere nec taxare. [44] Et hoc non est mirabile, quoniam illi lapides
         preciosi et perule inveniuntur in regno suo. [45] Nemo quidem extrahere potest de
         eius regno aliquem lapidem grossum neque perulam qui sit ponderis a dimidio sadio
         supra. [46] Et rex mitit precipiendo per totum regnum suum quod omnes habentes pulcras
         perulas et bonos lapides debeant ipsos portare ad curiam: nam eis impendere faciet
         duplum valoris eius quo constiterit. [47] Et hec est consuetudo regni: dare duplum
         eius quo lapides constant. [48] Et quando mercatores et alie gentes habent de istis
         lapidibus et perulis, libenter ad curiam portant, quoniam eis plenarie satisfactum
         est. [49] Et hec est causa quare rex habet tantas divicias et tot lapides preciosos.
         [50] Item iste rex habet bene mille inter concubinas |69v| et uxores, quoniam, statim
         cum videt aliquam pulcram mulierem, eam accipit in uxorem. [51] Et dicemus vobis quoddam
         ineptum quod commisit. [52] Vidit itaque unam pulcram mulierem, que uxor fratris erat;
         quam aripiens, retinuit pro se. [53] Et frater, qui sapiens erat, in pace substinuit
         nec scandalum ei comovit. [54] Et hec fuit causa quia tamen multocies in procinctu
         fuit contra ipsum gueram comovendi. [55] Sed mater eorum eis ostendebat mammas dicens:
         «Si inter vos scandalum movebitis, incidam michi mammas que vos enutriverunt». [56]
         Et sic remanebat questio. [57] Ittem vobis extraneum novum dicemus, videlicet quod
         iste rex multos habet fideles in hunc modum, quia sunt fideles regis in hoc mundo
         et in alio, secundum quod referunt. [58] Et de hoc audietis mirabile. [59] Isti fideles
         serviunt regi in curia, et equitant secum et habent magnum dominium et locum erga
         ipsum. [60] Et quocumque rex vadit, isti ipsum asotiant et habent magnum dominium
         in toto regno. [61] Et cum rex moritur, corpus ipsius comburitur. [62] Et tunc omnes
         isti sui fideles se simul in ignem proiciunt cum rege et cum ipso comburruntur causa
         assotiandi ipsum in alio seculo. [63] Est etiam in hoc regno consuetudo talis, quod,
         cum rex moritur, multum relinquit thesaurum, et filii qui succedunt non tangunt de
         ipso. [64] Dicunt enim: «Ego possideo totum regnum patris mei et omnes gentes; ergo
         bene possum michi procurare thesaurum quemadmodum ipse fecit». [65] Et |70r| per hunc
         modum non tangunt thesaurum regum istius regni ‹sed› unus alii dimitit; et quilibet
         congregat thesaurum; quare tantus thesaurus habetur in regno. [66] Ittem in hoc regno
         non nascuntur equi; et ideo totus thesaurus quem recolligunt, vel maior pars, consumitur
         in emendo equos. [67] Et dicemus qualiter. [68] Noveritis itaque quod illi de <term ref="#ormus">Cormos</term>, de <term ref="#chisi">Qisci</term>, ‹de› <term ref="#dulfar">Dufar</term>, de Descer, et de <term ref="#adem">Adan</term> et de aliis provinciis habent multos equos. [69] Et mercatores istarum provinciarum
         inveniunt bonos equos, et onerant naves de ipsis et portant isti regi et fratribus
         suis, qui quatuor reges sunt. [70] Et vendunt unum bene quingentis sadiis auri, et
         pluribus et paucioribus secundum quod equi sunt. [71] Et iste rex bene emit singulis
         annis plures equos duobus milibus, et fratres eius totidem. [72] Et in capite anni
         nullus ipsorum habet centum: nam omnes moriuntur, quoniam eos nesciunt custodire.
         [73] Non habent marescalcos; quare mala cura et custodia moriuntur. [74] Et mercatores
         qui equos istos ducunt ad vendendum non ducunt neque ire dimitunt ad partes illas
         aliquem mareschalcum: nam gaudent quod equi breviter moriantur, ad hoc ut equos suos
         possint vendere sicut volunt. [75] Ittem in hoc regno talis consuetudo est, quod quando
         aliquis aliquod maleficium comiserit propter quod mori censeatur et dominus velit
         facere ipsum mori, ipse tunc dicet qui moriturus est quod ipsemet se velit occidere
         |70v| ad reverentiam et honorem talium ydolorum. [76] Cui oficiales dicent sibi placere.
         [77] Tunc omnes consanguinei et amici illius qui se interficere debet ponunt ipsum
         super quandam cathedram et iuxta apponunt duodecim gladios sive cultelos. [78] Tunc
         portant ipsum per totam civitatem clamando: «Iste valens homo se vadit ad interficiendum
         ipsemet propter amorem talium ydolorum!». [79] Et per hunc modum portant ipsum per
         civitatem. [80] Et cum ad locum pervenerit ubi iusticia debet fieri, ille qui mori
         debet accipiet duos ex gladiis et alta voce clamans: «Ego me occido propter amorem
         talium ydolorum!», statim in uno ictu gladios afiget in coxis, postmodum duos in brachiis,
         duos in ventre, duos in pectore, et sic omnes figit, pro quolibet ictu clamando: «Me
         occido amore talium ydolorum!». [81] Et omnibus fixis, tunc habens unum cultelum cum
         duobus manubriis, similem illis cum quibus circuli laborantur, ipsum postponit ad
         occiput, et fortiter ad se trahens, sibi collum trucidit, quia optime est ille cultelus
         acutus, et moritur ipso facto. [82] Tunc consanguinei eius cum magno gaudio corpus
         ipsum comburunt. [83] Item alia consuetudo habetur in regno, videlicet quod cum aliquis
         homo mortuus est et corpus suum comburitur, eius uxor in igne prohicitur se dimitens
         comburrere amore viri sui. [84] Et mulieres que hoc |71r| faciunt multum ab aliis
         gentibus collaudantur. [85] Et multe sunt que faciunt, sed non omnes. [86] Isti de
         hoc regno <term ref="#idolatri">adorant ydola</term>, et pro maiori parte boves. [87] Dicunt enim quod bos sit bona res valde, et nemo
         de carnibus bovum comederet aliqua causa mundi. [88] Sed ibi est quoddam genus hominum
         qui nuncupantur “<term ref="#gavi">gavi</term>”, et isti bene comedunt carnes bovinas. [89] Non quod audeant occidere, sed quando
         aliquis bos propria morte moritur vel aliter, isti “<term ref="#gavi">gavi</term>” comedunt bene ipsum. [90] Et intingunt omnes domus eorum de stercoribus bovum. [91]
         Habent etiam aliam consuetudinem, videlicet quod rex, et barones et omnes alie gentes
         sedent super terram. [92] Et quando requiruntur quare hoc faciant et quare magis honorate
         non sedent, dicunt quod sedere super terram est satis honorabile, quia de terra fuimus
         et in terra revertemur; et ideo nullus posset nimis honorare terram et nullus debet
         ipsam despicere. [93] Et etiam isti “<term ref="#gavi">gavi</term>” et omnes eorum progenies sunt illi quorum predecessores interfecerunt <term ref="#san-tommaso">sanctum Thomam </term>apostolum. [94] Et nullus de eorum progenie posset intrare locum ubi est corpus <term ref="#san-tommaso">beati Thome</term>, quia locus ipsos non recipit propter virtutem corporis sancti. [95] In isto regno
         non oritur aliqua seges, nisi solummodo risus et suximani. [96] Et unum mirabile narabimus,
         quod si unus magnus dextrarius cum una dextraria magna cohyret, nasceretur parvus
         puledrus, qui esset tortus pedes et nullius valoris causa equitandi. |71v| [97] Iste
         vero gentes ad prelium vadunt cum lanceis et clipeis, et sunt nude; et non sunt valentes
         neque probe, sed sunt viles et tristes. [98] Non occidunt aliquas bestias vel animalia,
         sed quando volunt carnes comedere, arietum vel aliarum bestiarum vel avium, faciunt
         ipsas a sarracenis occidi et ab aliis gentibus que mores eorum et legem non servant.
         [99] Habent insuper consuetudinem aliam, videlicet quod omnes, tam masculi quam femine,
         lavant se bis in die in aqua totum corpus, videlicet in mane et in sero; aliter nunquam
         comederent neque biberent priusquam essent loti. [100] Et ille qui se non lavaret
         bis in die tanquam hereticus teneretur. [101] Et debetis scire quod in comestione
         solummodo dexteram manum exercent nec cum sinistra aliquid tangunt de cibo. [102]
         Et omnia munda et pulcra cum manu dextera operantur et tangunt: nam officium sinistre
         est solummodo circa necessaria turpia et immunda, sicut tergere nares, anum, et similia
         hiis. [103] Item bibunt cum bochyalibus solum, et quilibet cum suo; nec aliquis biberet
         cum alterius bochyali. [104] Et cum bibunt bochyale ori non apponunt, sed ipsum retinentes
         sursum elevatum, in os potationem infundunt; nec aliquo modo cum ore tangerent bochyale,
         nec darent cum illis bochyalibus aliquibus forensibus ad potandum. [105] Sed si forensis
         secum vas proprium non habebit, |72r| si bibere volet, ipsi infundent ei potationem
         sive vinum intra manus, et de manibus bibet, ita quod manus proprie erunt cupa. [106]
         In isto regno maxima et diligens iusticia exercetur de maleficiis quibuscumque. [107]
         Et de debitis talis ordo et statutum apud eos servatur, ut si quis debitor, a creditore
         super solutionem debiti pluries requisitus, cum promisionibus vadat de die in diem
         continue deferendo, et creditor debitorem ipsum taliter valet atingere quod circum
         ipsum possit circulum unum signare, debitor illum circulum non exibit nisi prius satisfecerit
         creditori, aut sibi faciet ydoneam cautionem et firmam quod sibi erit eadem die integraliter
         satisfactum. [108] Aliter vero, si ‹i›nsoluto debito aut de satisfaciendo creditori
         eadem die non prestita cautione debitor circulum ipsum exire temere atemptaret, tanquam
         transgresor iuris et iusticie per dominum stabilite mortis suplicio puniretur. [109]
         Et hoc dominus Marcus vidit in rege. [110] Nam, cum ipse rex cuidam mercatori forensi
         de certis habitis ab eo satisfacere teneretur, et mercatore pluries requisitus, propter
         incomodum solutionem multociens terminasset, mercator, quia propter eius agenda dilacio
         sibi erat nociva, dum quadam die rex spatiando equitaret per terram, statim paratus
         ipsum regem cum toto equo in terra |72v| cum uno circulo circuivit. [111] Quod dum
         vidit, rex equum suum ulterius non processit nec se movit de loco priusquam fuerit
         mercatori integraliter satisfactum. [112] Et dum gentes circumstantes sic viderent,
         admirate fuerunt valde dicentes: «Videte qualiter rex iusticie obedivit!». [113] Quibus
         rex: «Ego qui iusticiam hanc stabilivi frangam ipsam quod contra me esset? [114] Ymo
         eam debeo pre aliis observare». [115] Ittem noveritis quod maior pars illarum gentium
         sibi precavet potare vinum, et ille qui vinum bibit non recipitur in testem, neque
         ille qui navigat per mare. [116] Dicunt enim quod ille qui navigat per mare desperatus
         sit; et ideo ipsum in testem non assumunt, nec testimonium suum valet. [117] Ittem
         luxuriam peccatum non reputant. [118] Ibi est tam intensus callor quod mirabile est;
         et ideo vadunt nudi. [119] Non habent pluviam nisi solummodo de mensibus iunii, iulii
         et augusti. [120] Et nisi foret aqua quam pluvit istis tribus mensibus, esset ita
         intensus callor quod nullus posset evadere; sed propter illam pluviam calor aliquantulum
         temperatur. [121] Sunt etiam ibi multi sapientes in quadam scientia que nuncupatur
         physonomia, que docet ad cognoscendum proprietates et qualitates hominum, utrum boni
         sint vel mali. [122] Et hoc agnoscunt statim cum hominem |73r| et mulierem vident.
         [123] Cognoscunt etiam multum quid significat oviare avibus vel bestiis. [124] ‹Magis›
         respiciunt etiam ad auspicium aliquibus hominibus de mundo et melius prevident bonum
         et malum. [125] Quoniam, quando aliquis ad aliquem locum pergit et in itinere audit
         quod aliquis stertat sive sternutet, statim in via sedet et non ultra procedit. [126]
         Si ille sternutet secundo, tunc surgens pergit iter suum. [127] Si non plus sternutet,
         tunc desistens ab itinere inchoatto revertitur versus domum. [128] Item pro qualibet
         die in ebdomada dicunt esse unam horam infelicem, id est “uciacham”, quam appellant
         “choiach”, videlicet sicut die lune hora dimidie tercie, die martis hora tercie, die
         mercurii hora none, et sic de singulis per totum annum; que omnia scripta et determinata
         habent in suis libris. [129] Et cognoscunt horas ad computum pedum, videlicet umbre
         hominis, ut, cum tali die umbra hominis erit longa ad mensuram .VII. pedum ex opposito
         solis, tunc erit hora “uciacha”, id est “coiach”; et cum transacta erit illa mensura,
         vel augendo vel minuendo – nam, cum sol ascendit umbra breviatur, cum descendit elongatur
         –, tunc non est “coiach”. [130] Et cum alia die umbra erit .XII. pedum, tunc erit
         “choiach”; et illa mensura transacta transactum erit et “coiach”. |73v| [131] Et omnia
         ista habent in scriptis. [132] Et debetis scire quod in istis horis sibi precavent
         a mercationibus et quibuslibet peragendis. [133] Nam, dum duo homines in actu sunt
         aliquid simul mercandi, aliquis ad speram solis sive radium accedet et mensurabit
         umbram; et si erit in termino hore illius diei, secundum quod debet esse illa die,
         tunc statim dicet istis: «“Coiach” est! non faciatis aliquid». [134] Et illi cessabunt.
         [135] Tunc mensurabit iterum, et inveniet horam illam esse transactam et dicet: «Transactum
         est “coiach”: faciatis quicquid vultis». [136] Et valde habent illam rationem pre
         manibus. [137] Dicunt enim quod si quis in illis horis aliquod mercatum perficiat,
         nunquam proficiet in eo, sed male sibi continget. [138] Ittem in domibus eorum quedam
         animalia nomine taratule conversantur, que similantur lacertis que ascendunt per muros.
         [139] Iste tarantule venenosum habent morsum et valde ledunt hominem si ipsum morsu
         attingant. [140] Vocem habent sicut dicentur: «cis»; et isto modo clamant. [141] In
         istis tarantulis tale habent auspicium, videlicet quod, cum aliqui insimul mercarentur
         in una domo ubi tarantule iste sunt, et ipsis mercantibus una tarantula clamet ibidem
         super eos, ipsi vident a qua parte mercatoris, sive ementis sive vendentis, videlicet
         utrum a p‹ar›te sinistre utrum a dextera, a parte anteriori vel posteriori vel supra
         capud; et secundum quamlibet partem ipsi |74r| sciunt utrum bonum significet vel malum.
         [142] Et si bonum, perficiunt mercatum; si malum significet, nunquam illud mercatum
         initur. [143] Et quandoque significat bene pro vendente et male pro emente, quandoque
         male pro vendente et bene pro emente, quandoque bene pro utroque vel male pro utroque.
         [144] Et secundum illud se regunt. [145] Ista quidem habent ab experto. [146] Ittem,
         quando aliquis puer vel puela nascitur in hoc regno, statim pater vel mater facit
         poni in scriptis diem sue nativitatis, lunam, mensem et horam. [147] Et hoc faciunt
         quia omnia sua facta exercent per astronomiam. [148] Item, quicumque habentes filios
         masculos, statim cum sunt etatis .XIII. annorum, ipsos licenceant a domo, privantes
         ipsos a victu domus. [149] Dicunt enim quod amodo sunt in etate qua posunt ex se acquirere
         sibi victum, et merciri et lucrari sicuti ipse fecit. [150] Et dat unicuique .XX.
         vel .XXIIII. grossos, sive monetas tanti valoris, ut cum ipsis lucrentur et acquirant.
         [151] Hoc quidem faciunt patres ut filii fiant experti et prompti in omnibus et mercationibus
         asuefient. [152] Isti quidem pueri sic faciunt: nam tota die non cessant curere nunc
         huc nunc illuc, emendo unum et vendendo postmodum illud idem. [153] Et tempore quo
         perule piscantur, curunt ad portum et emunt a piscatoribus .V. vel .VI. perulas, secundum
         quod piscatores habent eas, et eas portant |74v| mercatoribus qui stant in domibus
         timore solis, et dicunt: «Vultis istas? certe constiterunt mihi tanto. [154] Detis
         quicquid placet de lucro». [155] Et ipsi aliquid sibi dant de lucro supra debitum
         pretium; et tunc iterato currunt. [156] Vel dicunt mercatoribus: «Placet vobis quod
         aliquid vadam emptum?». [157] Et sic fiunt optimi et subtilissimi mercatores. [158]
         Ipsi vero portant necessaria ad domum matrum, et ipse eis decoquunt et parant, sed
         non quod aliquid comedant ad expensas patrum. [159] Item noveritis quod in isto regno
         et per totam <term ref="#india">Indiam</term> sunt omnes bestie et aves diverse a nostratibus, excepta qualea solum que simulatur
         nostris; sed omnes alie res eorum sunt multum diverse a nostris. [160] Nam habent
         vespertiliones magnos quemadmodum sunt austures. [161] Habent insuper austures nigros
         ut sunt corvi; et sunt multo maiores nostris, et bene volant et aucupantur. [162]
         Equis quidem eorum dant ad comedendum carnes coctas cum risis et multas alias res
         coctas. [163] Habent etiam multa ydola in monasteriis suis, masculina et femenina,
         quibus multe domicele oferuntur in hunc modum: quoniam patres et matres offerunt ipsas
         ydolis que magis placent eis. [164] Et cum ipsas obptulerint, quociescumque monacus
         illius monasterii cui sunt oblate requirit ipsas |75r| ut veniant ad solatiandum ydola,
         statim veniunt, et canunt, et pulsant et faciunt magnum festum. [165] Et ‹sunt› hec
         domicele in multa quantitate: nam faciunt magnas fratalias. [166] Et iste domicelle,
         quam pluries in ebdomada et in mense, portant ad comedendum ydolis quibus sunt oblate,
         et dicunt quod ydola comederint. [167] Ipse quidem preparant carnes et alias res bonas;
         et vadunt ad monasterium suorum ydolorum, et apponunt coram ipsis mensam cum omnibus
         victualibus que portaverint et dimitunt esse per magnam horam pulsando et canendo
         continuo et faciendo magnum solatium. [168] Et cum egerint tantum istud solatium quod
         quidam baro ad suum comodum comediset, dicunt tunc domicele quod spiritus ydolorum
         totam substantiam comederunt; et accipiunt et comedunt ea, circa ydola, cum magno
         solatio. [169] Postmodum quelibet ad domum revertitur. [170] Et ita faciunt iste domicelle
         donec virum accipiunt. [171] Et quare faciunt solatia ista ydolis? quia presbiteri
         ydolorum multociens dicunt: «Deus conturbatus est cum dea; nec unus coniungitur cum
         altera nec insimul sibi locuntur. [172] Et ex quo irati et conturbati sunt, nisi reconcilientur
         et simul pacem faciant, omnia negotia nostra erunt adversa et procedent de malo in
         peius, quia benedicionem et gratiam suam non impe‹n›dent». [173] Et ideo domicele
         predicte |75v| modo supradicto vadunt ad monasterium; et sunt omnes nude, excepto
         quod coperte sunt naturam; et canunt coram deo et dea. [174] Nam deus per se stat
         in uno altari sub una cuba, et dea per se in alio altari sub alia cuba; et dicunt
         gentes ille quod deus solatietur cum ea multociens et simul coniungantur, ita quod,
         cum conturbantur, simul non se coniungunt. [175] Et tunc iste domicelle supradicte
         illuc veniunt ad pacificandum eos; et cum ibi sunt, in‹cipiunt› cantare, tripudiare,
         salire, tumbare et diversa solatia facere ad comovendum deum et deam ad leticiam et
         ipsos reconciliandum. [176] Et sic solaciando dicunt: «O Domine, quare conturbamini
         cum dea et non curatis de ipsa? nonne ipsa est pulcra, none placibilis? certe sic.
         [177] Placeat vobis reconciliari secum et sumere delectationem cum ea, quia certe
         valde placibilis est». [178] Et tunc illa que sic dixerit, ad solatium dei et dee,
         elevabit gambam supra collum et faciet unum girum circum. [179] Et cum satis solatiate
         fuerint vadunt ad domum. [180] Et in mane presbiter ydolorum pro magno gaudio nunciabit
         quod viderit deum cum dea coniungi et quod factum est concordium inter eos. [181]
         Et tunc omnes gaudent et regratiantur. [182] Iste quidem domicelle, dum domicelle
         sunt, ita sunt dure carnes quod nullus posset eas in aliqua parte modo aliquo comprehendere
         vel piçigare. |76r| [183] Et pro uno denario parvo consentirent uni homini ut ipsas
         pizigaret quantum posset. [184] Quando maritate sunt etiam sunt dure carnes, sed non
         sic. [185] Earum mamile propter duriciem non pendent, ymo stant sublevate et irte.
         [186] Homines habent eorum leterias de canis valde leves, ita artificiatas quod ipsis
         intus existentibus, dum volunt dormire, con cordis se trahunt iuxsta solarium superius
         et ibi se firmant. [187] Hoc quidem faciunt propter evitationem taratularum supradictarum
         que valde mordent, et pulicum et aliarum vermium, et etiam propter asumendam auram
         ad extinguendum calorem. [188] Hoc non faciunt omnes, sed solum nobiles et maiores
         domus. [189] Nam alii dormiunt in viis. [190] Et dicemus vobis, de nobili iusticia
         regis, quod, dum homines in nocte proficiscuntur et dormire velint, ‹si› habent saccum
         unum de perulis vel alterius thesauri – quia de nocte magis quam de die propter depressiorem
         calorem faciunt iter suum –, ponent saccum perularum sub capite et ibi dormient, ne
         unquam aliquis perdit aliquid furto vel aliter. [191] Et si perdet, statim sibi satisfit,
         dummodo dormierit in strata, quia, si est extra stratam, non; ymo male presumitur
         contra eum. [192] Dicit enim dominium: «Quare dormisti extra stratam nisi quia proposueras
         alios dapnificare?». [193] Et tunc punitur et non reficitur ei daperium.</seg>
    </p>
  </div>
</body>
</text>
     </TEI>