<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>

    <TEI xmlns="http://www.tei-c.org/ns/1.0">
        <teiHeader>
           <fileDesc>
              <titleStmt>
                 <title>P-III-48</title>
                 <respStmt>
                    <resp/>
                    <name/>
                 </respStmt>
              </titleStmt>
              <publicationStmt>
                 <p>Publication Information</p>
              </publicationStmt>
              <sourceDesc>
                 <p>Information about the source</p>
              </sourceDesc>
           </fileDesc>
        </teiHeader>
        <text><body>
  <div xml:id="p-iii-48">
    <head>
      <hi rend="bold">P, III 48</hi>
    </head>
    <p n="1"/>
    <p n="2">
      <seg xml:id="p-iii-48_2_1" n="1"> In regionibus affinibus terre prefate sub dominio memorati regis est regio alia
         montuosa, in qua habitant homines qui capiunt animalia parvula que pelles habent delicatas
         valde et sunt <term ref="#rondes">rondes</term>, |90a| de quibus dictum est supra; almelini, herculini et varii, vulpes nigre et
         alia huiusmodi de quibus omnibus dictum est supra ibi sunt in multitudine innumera;
         homines autem qui in montibus habitant supradictis ita ingeniose et artificiose capere
         sciunt, ut pauca sint que evadere possint manus eorum. </seg>
      <seg xml:id="p-iii-48_2_2" n="2"> Equi autem, boves et asini
         et cameli seu quecumque animalia ponderosa ad loca illa accedere nequeunt eo quod
         regio illa habet in planicie lacunas et fontes, et propter frigiditatem nimiam regionis
         illius omni tempore in lacunis est glacies, ita ut naves inde transitum facere non
         possint; nec est tanta soliditas glaciei ut currus graves aut animalia gravia sustinere
         valeat: tota etiam alia planicies extra lacunas propter aquas que ex multitudine fontium
         diffunduntur sic lutosa est ut transitus ibi non pateat currubus et animalibus ponderosis.
         </seg>
      <seg xml:id="p-iii-48_2_3" n="3"> Protenditur autem regio hec per |90b| dietas .XIII. </seg>
      <seg xml:id="p-iii-48_2_4" n="4"> Quia ergo tanta est ibi
         predictarum preciosarum pellium copia de quibus lucra maxima fiunt, homines regionis
         tale adinvenerunt remedium ut negotiatores aliarum partium ad ipsos accessum possint
         habere: in capite diete cuiuslibet illarum .XIII. dietarum quibus, ut dictum est,
         protenditur regio, est viculus unus plures continens domos in quibus habitant viri
         qui deducunt et recipiunt mercatores, et in quolibet vico servantur canes magni ut
         asini circiter .XL. </seg>
      <seg xml:id="p-iii-48_2_5" n="5"> Hii autem canes assueti et docti sunt trahere <term ref="#tragule">trahas</term> que vulgariter in Ytalia dicuntur “<term ref="#tragule">tragule</term>”; est autem <term ref="#tragule">traha</term> seu <term ref="#tragule">tragula</term> vehiculum sine rotis, quo apud nos montium habitatores utuntur; ad unam igitur <term ref="#tragule">tragulam</term> sex canes ligant ordine congruo; <term ref="#tragule">tragule</term> autem supponuntur pelles ursorum supra quas homines duo sedent: negotiator scilicet
         qui pro pellibus vadit et |90c| auriga qui canes regit et dirigit et viam optime novit.
         Quia igitur hoc vehiculum est de ligno levissimo et subtus est planum et politum et
         canes fortes sunt ad huiusmodi officium assueti, nec magna honera vehiculo imponunt;
         canes illi per lutum illud faciliter satis trahunt, nec multum in lutum figitur tragula
         in huius tractu; cum autem perveniunt ad vicum alium qui est in fine diete, tunc negotiator
         accipit ductorem alium pro secunda dieta, quoniam canes laborem illum per dietas .XIII.
         sustinere non possent; auriga igitur primus cum suis canibus ad propriam regreditur
         mansionem et negotiator ille in qualibet dieta mutat canes, vehiculum et ductorem.
         Sic igitur ad montes accedens pelles emit et supradicto modo per planiciem remeat
         ad propria. </seg>
      <seg xml:id="p-iii-48_2_6" n="6"> De huius pellibus in regionibus illis fiunt lucra maxima.</seg>
    </p>
  </div>
</body>
</text>
     </TEI>